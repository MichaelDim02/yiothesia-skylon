---
title: Διακοπές με σκύλο & προϋποθέσεις
---
## ΤΙ ΧΡΕΙΑΖΕΤΑΙ ΝΑ ΞΕΡΩ

Αν το έχετε σκεφτεί καλά και τελικά έχετε αποφασίσει ότι ο σκύλος σας θα ταξιδέψει μαζί σας, οι παρακάτω προτάσεις θα σας βοηθήσουν να διασφαλίσετε τις τέλειες διακοπές για όλους.

* Εάν πρόκειται για ταξίδι εξωτερικού, πριν από την αναχώρησή σας, θα πρέπει να επισκεφτείτε τον κτηνίατρό σας για να πάρετε ένα υγειονομικό πιστοποιητικό που θα αναφέρει ότι ο σκύλος είναι υγιής, αποπαρασιτωμένος και εμβολιασμένος. Κάθε χώρα έχει τους δικούς της κανονισμούς, οπότε είναι καλύτερο να παίρνετε μαζί σας όλα τα αρχεία του σκύλου σας (διαβατήριο, βιβλιάριο). Ο κτηνιάτρους θα σας ενημερώσει για το εάν χρειαστείτε κάτι άλλο και επίσης για το εάν εκεί που πρόκειται να ταξιδέψετε υπάρχουν μεταδοτικές ασθένειες.
* Αφού βρίσκεστε στο κτηνίατρο ζητήστε του να σας βοηθήσει να φτιάξετε ένα κουτί πρώτων βοηθειών για το σκύλο σας. Αυτό μπορεί να περιέχει κάποια αλοιφή για τσιμπήματα, χάπια κορτιζόνης, χάπια για διάρροια, αντισηπτικό, σπρέι για μικρόβια, βαμβάκι γάζες, ατροπίνη, φυσιολογικό ορό, επιδέσμους και εάν ακολουθεί κάποια φαρμακευτική αγωγή τα χάπια του. Πριν χρησιμοποιήσετε όμως οτιδήποτε από τα παραπάνω επικοινωνήστε πρώτα με το κτηνίατρο σας.
* Επιλέξτε ένα pet friendly κατάλυμα για τις διακοπές σας. Πριν κλείσετε τις διακοπές σας μιλήστε με τον ιδιοκτήτη του καταλύματος και θα καταλάβετε εάν όντως είναι φιλικό για το μικρό σας φίλο. Με τη σειρά σας θα πρέπει να σεβαστείτε τους κανονισμούς (π.χ εάν ο σκύλος γαβγίζει όταν μένει μόνος του, δεν το αφήνουμε στο δωμάτιο, ειδικά τις ώρες κοινής ησυχίας)
* Βεβαιωθείτε πως ο σκύλος ξέρει να μένει ήρεμος εντός και εκτός του σπιτιού. Θυμηθείτε να το εξασκήσετε τις τελευταίες εβδομάδες πριν την αναχώρηση έτσι ώστε να μπορείτε να απολαύσετε παρέα τις εξορμήσεις.

## ΒΑΛΙΤΣΑ ΣΚΥΛΟΥ

* ΜΠΟΛ ΝΕΡΟΥ & ΦΑΓΗΤΟΥ
* ΣΑΜΑΡΙ
* ΛΟΥΡΙ-ΚΟΛΑΡΟ
* ΒΙΒΛΙΑΡΙΟ & ΔΙΑΒΑΤΗΡΙΟ
* ΦΙΜΟΤΡΟ (ΕΙΝΑΙ ΥΠΟΧΡΕΩΤΙΚΟ ΣΕ ΠΛΟΙΑ ΤΡΕΝΑ κλπ.)
* ΑΝΤΙΚΟΥΝΟΥΠΙΚΟ ΣΠΡΕΙ
* ΣΠΡΕΙ ΑΠΟΠΑΡΑΣΙΤΩΣΗΣ
* ΣΑΜΠΟΥΑΝ
* ΒΟΥΡΤΣΑ
* ΠΕΤΣΕΤΑ
* ΤΟ ΚΡΕΒΑΤΙ ΤΟΥ

ΚΑΙ ΙΣΩΣ ΚΑΠΟΙΑ ΠΑΙΧΝΙΔΙΑ

## ΑΠΑΡΑΙΤΗΤΕΣ ΓΝΩΣΕΙΣ ΓΙΑ ΤΑ ΜΕΤΑΦΟΡΙΚΑ ΜΕΣΑ

Aν ταξιδέψετε με αυτοκίνητο, προτιμήστε τις πρωινές ώρες ή τις βραδινές, για να γλιτώσετε και 'σεις και ο σκύλος σας τις μεγάλες θερμοκρασίες. Οι στάσεις που θα κάνετε είναι ανάλογες της απόστασης που θα διανύσετε. Θυμηθείτε: αν ο σκύλος σας είναι ανήσυχος στο αυτοκίνητο, είναι προτιμότερο να τον δέσετε με σκυλοζώνη ασφαλείας (θα την βρείτε στο εμπόριο) ,ή να τοποθετήσετε το δίχτυ ασφαλείας ή να χρησιμοποιήσετε το box μεταφοράς

* ΤΡΕΝΟ: Αν ταξιδέψετε με τρένο, μπορείτε να τον έχετε μαζί σας με φίμωτρο, αλλιώς με κλουβί μεταφοράς στη σκευοφόρο, εκτός αν είναι μικρόσωμος, οπότε μπορείτε να τον έχετε μαζί σας σε ένα μικρό κλουβί μεταφοράς.
 
* ΑΕΡΟΠΛΑΝΟ: Στο αεροπλάνο, μόνον οι πολύ μικρόσωμοι μπορούν να ταξιδέψουν μαζί σας και για όλα τα άλλα χρειάζεστε κλουβί μεταφοράς του οποίου το μέγεθος πρέπει να είναι ανάλογο του σκύλου και παράδοση του σκύλου σας τρεις ώρες πριν την πτήση.
* ΠΛΟΙΟ: Στα πλοία υπάρχει το γνωστό καθεστώς στους ειδικά διαμορφωμένους χώρους ή με το φίμωτρο στο κατάστρωμα. Σε μερικά πλοία οι χώροι αυτοί είναι εξαιρετικοί και σε άλλα άθλιοι.  Μπορείτε βέβαια να το πάρετε μόνο αν έχετε κλείσει από πριν καμπίνα Pet.
 
* ΛΕΩΦΟΡΕΙΟ: O πρόσφατος νόμος λέει ότι επιτρέπονται στα λεωφορεία των ΚΤΕΛ μόνο τα μικρόσωμα σκυλιά σε κατάλληλο κλουβάκι μεταφοράς. Eννοείται ότι δεν επιτρέπονται τα μεγαλόσωμα  εκτός από τους σκύλους βοηθούς. Σε κάθε περίπτωση επικοινωνήστε πριν κλείσετε θέση για να τους ενημερώσετε για τον σκύλο.

### ΠΡΟΣΟΧΗ!

Επειδή δεν κάνουμε διακοπές μόνον οι κυνόφιλοι και επειδή κάποιοι που επίσης κάνουν διακοπές δεν είναι καθόλου κυνόφιλοι, ας μη δίνουμε δικαιώματα.


* Μην αφήνετε το σκύλο σας να γαβγίζει άσκοπα, κάποιοι θέλουν να ηρεμήσουν.
* Μην τον αφήνετε να τρέχει ελεύθερος οπουδήποτε, γιατί μπορεί να δημιουργήσει προβλήματα.
* Μην αφήνετε τις ακαθαρσίες του χωρίς να τις μαζεύετε, κυρίως στην παραλία.
* Μην τον αφήνετε στον ήλιο, θα πάθει θερμοπληξία.
* Μην τον ταΐζετε ό,τι περισσεύει από το πιάτο σας.
* Προσπαθήστε να κρατάτε έστω και ένα χαλαρό ωριαίο πρόγραμμα για τον σκύλο σας, ιδιαίτερα αν είναι κουτάβι.

### Πρόσβαση σε παραλίες

1. Επιτρέπεται η πρόσβαση σκύλων σε μη οργανωμένες παραλίες, καθώς και στη θάλασσα. Εκτός θάλασσας είναι υποχρεωτική πάντοτε η χρήση λουριού.

2. Στις οργανωμένες παραλίες, κατά την έννοια της παρ. 1 του άρθρου 1 του π.δ. 71/2020 (Α’ 166), η πρόσβαση σκύλων επιτρέπεται μόνο εάν πρόκειται για σκύλους βοήθειας ή εφόσον υπάρχει σχετική ευδιάκριτη ένδειξη, που έχει αναρτηθεί από τον νόμιμο υπεύθυνο εκμετάλλευσης της παραλίας. Εκτός θάλασσας είναι υποχρεωτική πάντοτε η χρήση λουριού.

3. Με την επιφύλαξη του άρθρου 21, απαγορεύεται η πρόσβαση σκύλων σε παραλίες με πιστοποίηση Γαλάζιας Σημαίας.
 
Στην παραλία ο σκύλος θα είναι πάντα με λουρί και για να μη ξεχνιόμαστε δείχνουμε πάντα σεβασμό στο περιβάλλον και όσους βρίσκονται γύρω μας.

### PET FRIENDLY ΞΕΝΟΔΟΧΕΙΑ

1. Kripis Apartments in Paliouri

2. Acrotel Athena Pallas  
3. Hotel Agamemnon
4. The Westin Resort Costa Navarino
5. Ira Hotel 

Τα περισσότερα ξενοδοχεία στο εξωτερικό είναι pet friendly ενώ η Ελλάδα είναι υποδεέστερη σε αυτό 