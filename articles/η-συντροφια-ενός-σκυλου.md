---
title: Η συντροφια ενός σκυλου
---
## Είδη σκύλων για συντροφια

## Μπουλντογκ (Bulldog)

Αυτός ο μικρός, συμπαγής σκύλος αγαπά τα παιδιά και παρόλο που δεν είναι από τις πιο δραστήριες ράτσες συμμετέχει με χαρά στο παιχνίδι και μπορεί να πιάσει οτιδήποτε πετάξουν προς το μέρος του.
Ο ευγενικός του χαρακτήρας αλλά και η αγάπη του για τα παιδιά είναι αυτά που τον καθιστούν ένα υπέροχο κατοικίδιο για την οικογένεια, καθώς επίσης και το ότι είναι ευχαριστημένος με μικρά πράγματα – σύντομες βόλτες, λίγο παιχνίδι και μετά, ύπνο στον καναπέ. Το προσδόκιμο ζωής του υπολογίζεται στα 8-12 χρόνια.

![](https://raw.githubusercontent.com/MichaelDim02/yiothesia-skylon/refs/heads/master/images/uploads/5_1.png)

## Γουότερ Σπάνιελ (Irish Water Spaniel)

Ένας σκύλος φιλικός, ιδιαίτερα έξυπνος, αλλά και υπερδραστήριος, που χρειάζεται συχνή, καθημερινή άσκηση για να παραμένει υγιής και χαρούμενος. Η αξιαγάπητη προσωπικότητά του, η αφοσίωση, καθώς και η πρόθυμη φύση του, ταιριάζουν απόλυτα σε οικογένειες με παιδιά. Αυτό σημαίνει ότι εκπαιδεύεται εύκολα, κυρίως όμως επιβραβεύοντας τον, γιατί είναι ιδιαίτερα ευαίσθητος στις επιπλήξεις και στις τιμωρίες. Το όριο ζωής του είναι συνήθως 12-15 χρόνια.

## Κανίς (Poodle)

Τα μεγαλύτερα σε μέγεθος Κανίς είναι πολύ έξυπνα σκυλιά, εκπαιδεύονται εύκολα, είναι καλόψυχα, ευγενικά με τα παιδιά και ιδανικά για οικογένειες με αλλεργίες, αφού δεν αφήνουν καθόλου τρίχωμα και δεν έχουν τριχόπτωση. Με προσδόκιμο ζωής τα 12-15 χρόνια, τα μεγάλα Κανίς αγαπούν τις βόλτες, το κολύμπι, το παιχνίδι, αλλά είναι εξίσου χαρούμενα και με το να μένουν απλώς στο σπίτι με την καινούρια τους οικογένεια. Τέλος, είναι πολύ πιο ήρεμα από τα μικρότερα Κανίς.

##  Γκόλντεν Ριτρίβερ (Golden Retriever)

Αυτοί οι ήρεμοι και ευγενικοί σκύλοι έχουν ιδιαίτερη ευφυΐα και μαθαίνουν γρήγορα. Η εκ φύσεως φιλικότητά τους σημαίνει πως δεν είναι και οι καλύτεροι φύλακες, είναι όμως η καλύτερη παρέα τόσο για εσάς και τα παιδιά, όσο και για τα άλλα κατοικίδια, αφού είναι πάντα πρόθυμοι να σας ευχαριστήσουν.
Τα Γκόλντεν Ριτρίβερ αγαπούν την ανθρώπινη συντροφιά και αναζητούν στον ιδιοκτήτη τους αληθινές ηγετικές ικανότητες. Μπορεί να σας κρατήσουν συντροφιά για 10-12 χρόνια.

## Ιρλανδικό Σέτερ (Irish Setter)

Αυτός ο μεγαλόσωμος σκύλος είναι στοργικός, παιχνιδιάρης, ενεργητικός και πολύ καλός με τα παιδιά. Χωρίς κανένα ένστικτο φύλαξης, προσαρμόζεται αμέσως σε οικογένειες με άλλα κατοικίδια, ενώ ο φιλικός του χαρακτήρας διευκολύνει και τους νεότερους όταν τον βγάζουν βόλτα.
Για όλα αυτά, χρειάζεται πολλά φυσικά/σωματικά και ψυχικά κίνητρα, διαφορετικά μπορεί να πεισμώσει και να γίνει καταστροφικός. Μπορεί να σας κρατήσει συντροφιά περίπου 10-12 χρόνια.

## Πέμπροκ Κόργκι Ουαλίας (Corgi)

Ακόμα κι αν δεν το πιστεύετε, αυτοί οι μικροκαμωμένοι σκύλοι εκτρέφονταν για να οδηγούν αγέλες. Τα δύο κορυφαία χαρακτηριστικά τους είναι η γενναιότητα και το ότι μαθαίνουν πολύ εύκολα. Ο παιχνιδιάρης, εξωστρεφής, αλλά και προστατευτικός μικρός αυτός φίλος είναι σπουδαίος με τα παιδιά, θέλοντας όμως μερικές φορές ενστικτωδώς να τα μαζεύει σε κύκλο, μπορεί να τα πιάσει από τις φτέρνες – ίσως να μην είναι και πολύ κακό αυτό.
Γενικά, είναι δραστήριος, οπότε οι συχνές βόλτες και η κατάλληλη φροντίδα θα τον βοηθήσουν να συμπληρώσει τα 12-15 χρόνια ζωής που υπολογίζεται ότι φτάνει.

7 . Γουέστ Χάιλαντ Λευκό Τεριέ (West Highland White Terrier)
Γνωστό για τη στοργικότητα, τη φιλικότητα αλλά και την εξυπνάδα του, το Γουέστ Τεριέ εκπαιδεύεται εύκολα και η – γεμάτη αυτοπεποίθηση –  προσωπικότητά του, το κάνει την πιο διασκεδαστική προσθήκη στην οικογένεια.
Οι σκύλοι αυτοί λατρεύουν τη συντροφιά και παρά το ανάστημά τους, είναι συμπαγείς, μικρόσωμοι, αλλά και καλοί φύλακες, που αγαπούν το παιχνίδι και τις συχνές, καθημερινές βόλτες. Το προσδόκιμο ζωής της ράτσας ξεπερνά τα 15 χρόνια.

##  Μπουλ Τεριέ (Bull Terrier)

Μια ράτσα δυναμική, μικρή, πιστή, υπάκουη που αναπτύσσεται μέσα από τη στοργή και τη συντροφιά. Εξαιτίας της ανήσυχης φύσης του και της αγάπης του για παιχνίδι, ο σκύλος αυτός τα πάει καλά με μεγαλύτερα παιδιά, αλλά μπορεί να είναι λίγο αυστηρός με τα μικρότερα, τόσο παιδιά, όσο και κατοικίδια, με τα οποία, ως Τερριέ, δεν τα πάει καλά.
Τα επίπεδα ενέργειάς του είναι υψηλά, πράγμα που συνιστά γρήγορες, καθημερινές βόλτες για να μένει χαρούμενος και ξέγνοιαστος. Αυτός ο υπέροχος σκύλος ζει γύρω στα 10-12 χρόνια.

## Λαμπραντόρ Ριτρίβερ (Labrador Retriever)

Μία από τις πιο γνωστές ράτσες σκύλων μεσαίου μεγέθους που εκπαιδεύονται ως σκύλοι υπηρεσίας, με ευγενικές και έξυπνες προσωπικότητες που μπορούν να ταιριάξουν σε οποιαδήποτε οικογένεια. Τα Λαμπραντόρ είναι στοργικά σκυλιά, που αγαπούν το παιχνίδι – ειδικά στο νερό – και είναι αξιόπιστα, κάτι που τα κάνει ιδανικά ακόμα και για τα παιδιά. Συνήθως, ζουν γύρω στα 10-12 χρόνια.

## Ιρλανδικό Γουίτεν Τεριέ (Irish Wheaten Terrier)

Μια φυλή σκύλου παιχνιδιάρικη, στοργική, ευγενική και φιλική – όλα τα χαρακτηριστικά που ζητάτε σε ένα κατοικίδιο οικογένειας. Είναι σκύλος που μένει μαζί σας μια ολόκληρη ζωή, φύλακας και πιστός φίλος. Αφήνει λίγο τρίχωμα και οι ανάγκες γυμναστικής του καλύπτονται με μια καλή, καθημερινή βόλτα. Θα έχετε στην οικογένειά σας αυτό το μικρό φίλο περίπου 12-15 χρόνια.