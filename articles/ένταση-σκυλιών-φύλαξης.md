---
title: Ένταση Σκυλιών Φύλαξης
---
![](https://raw.githubusercontent.com/MichaelDim02/yiothesia-skylon/refs/heads/master/images/uploads/6_1.png)

## Σκύλοι Φύλαξης

Υπάρχουν τρία είδη σκύλων που μπορούν να χαρακτηριστούν ως σκύλοι φύλαξης. Αυτά είναι:

* Σκύλος Alarm: ειδοποιεί γαυγίζοντας και αποτρέπει έναν δράστη,
* Φύλακας χώρου: αντιμετωπίζει τους δράστες με τα φυσικά του χαρακτηριστικά.
* Σωματοφύλακας: προστατεύει τους ιδιοκτήτες του.

Οι σκύλοι που βοηθούν στην προστασία των ανθρώπων πρέπει να έχουν επιλεγεί από εκπαιδευτές που είναι ειδικοί στον συγκεκριμένο τομέα για την ασφάλεια των ανθρώπων αλλά και των σκύλων. Ενδείκνυται να επιλεγούν από συγκεκριμένες ενδεδειγμένες φυλές (ροντβάιλερ, ντόπερμαν, πιτ μπουλ, μπόξερ, μαστίφ κ.λ.). Αυτό φυσικά, δεν γίνετε μόνο για την ασφάλεια καθώς δεν μπορούν να φτάσουν όλα το ίδιο επίπεδο απόδοσης και αυτό έχει να κάνει με τον χαρακτήρα του σκύλου, την φυλή, την προετοιμασία που έχει κάνει ο ιδιοκτήτης και το ποσό καλή σχέση έχει με τον σκύλο του και βεβαίως την δυνατότητα του εκπαιδευτή.

![](https://raw.githubusercontent.com/MichaelDim02/yiothesia-skylon/refs/heads/master/images/uploads/7_8.png)

## Οι Βαθμίδες Εκπαίδευσης

* Ο σκύλος πρέπει να γνωρίζει να χρησιμοποιεί το στόμα του έτσι ώστε δαγκώνει τον δράστη να τον σταματάει και να μη τον τραυματίζει σοβαρά, να απενεργοποιείται μόνο και πάντα με εντολή του ιδιοκτήτη του που σημαίνει να έχει πολύ καλή υπακοή. Πρέπει να τον ακινητοποιεί περιορίζοντας τον σε μια γωνία και να μη του επιτεθεί, εάν ο δράστης δεν κινηθεί, μέχρι να πάμε εμείς εκεί.
* Είναι ανάγκη να έχει εφοδιασθεί με τεχνικές άμυνας ώστε να μπορεί να αποφεύγει τυχόν χτυπήματα ή δηλητηριασμένη τροφή (φόλα).
* Ο σκύλος όταν είμαστε εμείς μπροστά θα είναι ακίνδυνος και θα ενεργοποιείται μόνο αν του δώσουμε παράγγελμα ή μας επιτεθεί ξαφνικά κάποιος, είναι αυτονόητο ότι δουλεύει μόνος του όταν εμείς κοιμόμαστε ή απουσιάζουμε. Αν ο σκύλος ζει σε οικογένεια προστατεύει όλα τα μέλη χωρίς να πάψει να είναι το αγαπημένο τους κατοικίδιο με το οποίο θα μπορούν να ζουν άφοβα μαζί αλλά και να παίζουν όπως πριν εκπαιδευθεί για τα νέα του καθήκοντα.

Επιπλέον, Ο σκύλος πρέπει να γνωρίζει να χρησιμοποιεί το στόμα του έτσι ώστε δαγκώνει τον δράστη να τον σταματάει και να μη τον τραυματίζει σοβαρά, να απενεργοποιείται μόνο και πάντα με εντολή του ιδιοκτήτη του που σημαίνει να έχει πολύ καλή υπακοή. Πρέπει να τον ακινητοποιεί περιορίζοντας τον σε μια γωνία και να μη του επιτεθεί, εάν ο δράστης δεν κινηθεί, μέχρι να πάμε εμείς εκεί. Είναι ανάγκη να έχει εφοδιασθεί με τεχνικές άμυνας ώστε να μπορεί να αποφεύγει τυχόν χτυπήματα ή δηλητηριασμένη τροφή (φόλα).

Ο σκύλος όταν είμαστε εμείς μπροστά θα είναι ακίνδυνος και θα ενεργοποιείται μόνο αν του δώσουμε παράγγελμα ή μας επιτεθεί ξαφνικά κάποιος, είναι αυτονόητο ότι δουλεύει μόνος του όταν εμείς κοιμόμαστε ή απουσιάζουμε. Αν ο σκύλος ζει σε οικογένεια προστατεύει όλα τα μέλη χωρίς να πάψει να είναι το αγαπημένο τους κατοικίδιο με το οποίο θα μπορούν να ζουν άφοβα μαζί αλλά και να παίζουν όπως πριν εκπαιδευθεί για τα νέα του καθήκοντα. Στην εκπαίδευση για σκύλος φύλακας ή σκύλος σωματοφύλακας υπάρχουν εικόνες βίας αλλά πραγματική βία δεν υπάρχει, ο σκύλος μαθαίνει να κυνηγάει τον δράστη σαν παιχνίδι κάτι σαν να γνωρίζει πολεμικές τέχνες με αποτέλεσμα να διασκεδάζει αυτό που κάνει. Καταλαβαίνουμε λοιπόν ότι δεν έχουμε ένα άγριο σκύλο όπου μέσα στην μανία του να δαγκώσει εξουδετερώνεται εύκολα, αλλά ένα σκύλο εφοδιασμένο από την εκπαίδευση του με τεχνικές μάχης για να εξουδετερώσει τον δράστη.

![](https://raw.githubusercontent.com/MichaelDim02/yiothesia-skylon/refs/heads/master/images/uploads/6_5.png)

## Ανάγκη Της Κοινωνικοποίησης Των Σκύλων

Η κοινωνικοποίηση σκύλου ενισχύει την αυτοπεποίθησή του και διευκολύνει την καθημερινότητά σου. Η γνωριμία και η εξοικείωση με ανθρώπους και άλλα κατοικίδια μέσω θετικής εκπαίδευσης είναι ένα πολύ ενδιαφέρον μονοπάτι, για να φτάσει ο σκύλος σου στην ευτυχία. Και είμαστε σίγουροι ότι θέλεις να τον βοηθήσεις να φτάσει εκεί!

### Τι είναι η κοινωνικοποίηση σκύλου;

Η **κοινωνικοποίηση του σκύλου** είναι η διαδικασία μέσα από την οποία ο σκύλος μαθαίνει να νιώθει άνετα παρουσία άλλων σκύλων, ανθρώπων, αλλά και σε νέες καταστάσεις ή περιβάλλοντα. Πρόκειται για την απόκτηση εμπειριών που τον βοηθούν να κατανοεί καλύτερα τον κόσμο γύρω του, ζώντας μια πιο χαρούμενη και ήρεμη ζωή.

Όπως είναι λογικό, είναι πιο εύκολο να κοινωνικοποιήσεις κουτάβια, καθώς από μόνα τους έχουν περιέργεια για τον κόσμο γύρω τους. Ωστόσο, ακόμα και ένας πιο μεγάλος σε ηλικία σκύλος μπορεί να κοινωνικοποιηθεί με τον σωστό τρόπο και λίγη παραπάνω υπομονή.

Άλλωστε, [οι οικόσιτοι σκύλοι θεωρούν τους ανθρώπους ως την απόλυτη πηγή νέας πληροφορίας](https://www.animalbehaviorandcognition.org/uploads/journals/54/4%20Sexton_ABC_10(4).pdf) και ικανοποίησης της περιέργειάς τους. Άρα δεν έχει σημασία αν ο σκύλος σου δεν είναι πια κουτάβι. Βαθιά μέσα του ανυπομονεί να του μάθεις κάτι καινούργιο! 

### 6 οφέλη της κοινωνικοποίησης του σκύλου

Οι σκύλοι που έχουν περάσει από εκπαίδευση κοινωνικοποίησης:

* [Διασκεδάζουν το παιχνίδι](https://www.eurolife.gr/Blog/articles/20240311-pet-7-paixnidia-me-to-skulo-sou-pou-tha-apolausete-kai-oi-duo) περισσότερο,
* Είναι πιο εύκολο το μπάνιο και ο καλλωπισμός τους,
* Πηγαίνουν πιο εύκολα στον κτηνίατρο,
* Βιώνουν λιγότερο συχνά [άγχος αποχωρισμού](https://www.eurolife.gr/el-GR/Blog/articles/20241219-pet-katoikidio-skylos-kai-agxos-apoxorismou) και φόβο,
* Είναι λιγότερο πιθανό να εκδηλώνουν επιθετική συμπεριφορά.
* Οι σκύλοι που είναι κοινωνικοποιημενοι δεν βλέπουν τους ανθρώπους και άλλους σκύλους σαν εχθρούς.

Άρα έχεις κάθε λόγο να ξεκινήσεις την κοινωνικοποίηση και να κάνεις τη ζωή του σκύλου καλύτερη.

### Πώς να κοινωνικοποιήσεις τον σκύλο σου

Η κοινωνικοποίηση του σκύλου βοηθά στην ανάπτυξη ενός **ισορροπημένου, φιλικού και ευτυχισμένου κατοικιδίου**. Όσο πιο άνετος είναι ο σκύλος σου με τους ανθρώπους, τους άλλους σκύλους και τα νέα περιβάλλοντα, τόσο πιο ευχάριστη θα είναι η καθημερινότητά σας. Εδώ θα βρεις πρακτικές συμβουλές, για να τον βοηθήσεις να κοινωνικοποιηθεί με επιτυχία.

### Ξεκίνα την κοινωνικοποίηση από όταν είναι κουτάβι

Το είπαμε ήδη λίγο πιο πάνω. Η κοινωνικοποίηση σκύλου είναι πιο αποτελεσματική όταν ξεκινά από μικρή ηλικία. **Τα κουτάβια είναι πιο δεκτικά σε νέες εμπειρίες** κατά τους πρώτους μήνες της ζωής τους. Όσο είναι ακόμη κουτάβι, γνώρισέ του διάφορα άτομα, ζώα και περιβάλλοντα με ήρεμο και θετικό τρόπο. Παίξε μαζί του, μίλα του ήρεμα και χρησιμοποίησε λιχουδιές, για να του δείξεις ότι είναι ασφαλές να εξερευνήσει τον κόσμο γύρω του.

### Δώσε νέα ερεθίσματα σταδιακά

Ο στόχος σου εδώ είναι **να δημιουργήσεις θετικές εμπειρίες** με όσο το δυνατόν περισσότερα νέα πράγματα. Άφησε τον σκύλο σου να ακούσει συνήθεις θορύβους, όπως ηλεκτρικές σκούπες, πιστολάκια μαλλιών, κόρνες αυτοκινήτων και πουλιά. Περπάτησε μαζί του και άφησέ τον να μυρίσει νέες μυρωδιές.

***Σημαντικό:*** Αν έχεις υιοθετήσει κουτάβι, πριν ολοκληρωθεί ο εμβολιασμός του απόφυγε τις βόλτες έξω με λουράκι. Μπορείτε, όμως, να κάνετε σύντομες βόλτες με το αυτοκίνητο, για να συνηθίσει την κίνηση και να βλέπει τον κόσμο από το παράθυρο.

### Γνώρισέ του ανθρώπους και σκύλους

Η **επαφή με άλλους ανθρώπους και σκύλους** είναι το κλειδί για έναν κοινωνικό και φιλικό σκύλο. Προσκάλεσε φίλους στο σπίτι σου για αρχή και επίτρεψε στον σκύλο σου να τους γνωρίσει, πάντα με προσοχή και τη δική σου επαγρύπνηση ενώ συμβαίνει αυτό.

Κατά τη διάρκεια της *[βόλτας με τον σκύλο σου](https://www.eurolife.gr/el-GR/Blog/articles/pet-volta-me-to-skylo-xeimona-fthinoporo)*, δώσε του την ευκαιρία να μυρίσει και να αλληλεπιδράσει με άλλους σκύλους. Αν δεις ότι φοβάται, μην τον πιέσεις. Δώσε του χρόνο να νιώσει άνετα.

### Εκπαιδευτές σκύλων

Οι επαγγελματίες εκπαιδευτές σκύλων βοηθούν σημαντικά στην κοινωνικοποίηση, καθώς τα κατοικίδια μαθαίνουν βασικές εντολές για τη βόλτα και το παιχνίδι και έρχονται σε επαφή με άλλους ανθρώπους και σκύλους. Έτσι, ο σκύλος έχει τη δυνατότητα να κοινωνικοποιηθεί σε ένα ασφαλές και χαρούμενο περιβάλλον, και ο ιδιοκτήτης μαθαίνει πώς να εφαρμόζει τις εντολές κατά τη διάρκεια της εκπαίδευσης αλλά και όταν αυτή θα έχει πια ολοκληρωθεί.

Παράλληλα, υπάρχουν και **εκπαιδευτικά βίντεο** που μπορούν να σου δώσουν ιδέες για το πώς να κοινωνικοποιήσεις τον σκύλο σου. Από απλές ασκήσεις μέχρι πρακτικές συμβουλές για ειδικές καταστάσεις, περιέχουν χρήσιμες πληροφορίες, για να διαχειριστείς το κατοικίδιό σου σωστά. Επίλεξε πηγές από επαγγελματίες εκπαιδευτές, ώστε αν κάποια στιγμή θελήσεις να ρωτήσεις κάτι να μπορείς να μιλήσεις μαζί τους και να σε βοηθήσουν.

### Επισκεφθείτε μαζί μέρη με κόσμο

Όταν ο σκύλος σου θα έχει χτίσει μεγαλύτερη αυτοπεποίθηση, οι **βόλτες σε πολυσύχναστα μέρη** είναι μια εξαιρετική ευκαιρία για περισσότερη κοινωνικοποίηση. Πάρκα, καφέ, *[διακοπές](https://www.eurolife.gr/el-GR/Blog/articles/asfaleia-pet-diakopes-kai-katoikidio)* με φίλους ακόμα και υπαίθριες αγορές είναι ιδανικά για να εξοικειωθεί ο σκύλος σου με την παρουσία πολλών ανθρώπων. Ξεκίνα με σύντομες επισκέψεις και δώσε του την ευκαιρία να παρατηρήσει τον κόσμο γύρω του, επιβραβεύοντάς τον για την ηρεμία του με χάδια, παιχνίδια ή λιχουδιές.

### Γνώρισέ του παιδιά και κουτάβια

Τα παιδιά και τα κουτάβια έχουν ενέργεια και συμπεριφορά που συχνά διαφέρει από αυτήν των ενηλίκων και των μεγαλύτερων σκύλων. Είναι σημαντικό **να εξοικειώσεις τον σκύλο σου με παιδάκια και κουτάβια** από νωρίς, ειδικά αν στην οικογένεια υπάρχουν μωρά και μικρά παιδιά. Φρόντισε οι επαφές να είναι πάντα υπό την επίβλεψή σου και σε ήρεμο περιβάλλον, ώστε να αποφευχθεί οποιαδήποτε ένταση.

### Δείξτε συνέπεια σε ό,τι κάνετε

**Η συνέπεια είναι αναγκαία.** Εάν θέλεις ο σκύλος σου να συνηθίσει νέες καταστάσεις, είναι σημαντικό να επαναλαμβάνεις τις ίδιες ενέργειες τακτικά. Είτε πρόκειται για βόλτες, επαφή με άλλα ζώα ή εκπαίδευση, η συνέπεια του προγράμματος θα βοηθήσει το κατοικίδιο σκυλάκι σου να αισθανθεί πιο ασφαλές και να αγαπήσει την καθημερινότητα που περνάτε μαζί.

## Χαρούμενος, κοινωνικός και υγιής σκύλος

Η κοινωνικοποίηση του σκύλου σου είναι ένα ταξίδι που χρειάζεται αγάπη, υπομονή και σεβασμό στις ανάγκες του. Με τα σωστά βήματα, ο σκύλος σου θα γίνει πιο χαρούμενος και κοινωνικός. Αυτό θα σας δώσει το εισιτήριο για να ζήσετε μαζί υπέροχες εμπειρίες.

![](https://raw.githubusercontent.com/MichaelDim02/yiothesia-skylon/refs/heads/master/images/uploads/6_6.png)

**Γιώργος Μουρατίδης**

**Κωνσταντίνος Πούλιος**